---
title: سه تیپ شخصیتی در یادداشت برداری
aliases: 
date: 2023-09-15T19:38:00
draft: true
tags:
  - PKM
categories:
  - توسعه فردی
image: /post/img/cover-character-pkm.jpg
cover: cover-character-pkm.jpg
---



افرادی که یادداشت برداری می‌کنند به سه دسته تقسیم می شوند: معمارها، باغبان‌ها و کتابدارها. هر کدام از این افراد اهداف و سلیقه های متفاوتی دارند که لازم است از روش ها و ابزارهایی استفاده کنند تا عملکرد بهینه تری داشته باشند. در این یادداشت قصد دارم ابتدا در مورد اهمیت شناخت شخصیت آموزشی صحبت کرده سپس به بررسی ویژگی ها و خصوصیات این سه دسته بپردازم.

## اهمیت آگاهی از شخصیت آموزشی

در یادگیری همه ما مثل هم نیسیتیم هرکس با یک روش با یک شیوه با یک حالت خاص بهتر یاد میگیرید. بحث ما در مورد ضعف و قوت افراد در یادگیری نیست اینکه شما با کدام روش بهتر یاد میگیرید با کدام ابزار بهروری بهتری دارید با کدام شیوه بهتر می فهمید بحث این است. لازم است همه ما کمی وقت بگذاریم و شخصیت آموزشی خوددمان را پیدا کنیم. شاید لازم به این استعاره ها و مقالات مختلف هم نباشد خودمان می توانیم تجربه کنیم و شخصیت مان را کشف کنیم. این استعاره چیز های کلی است که ما را کمک می کند در مسیر تحقیق و تفحص بهتر عمل کنیم شاید اصلا در هیچ کدام از این دسته ها نباشیم شاید همه آنها با هم باشید. مهم این است که باید بدانیم اولین قدم شناخت خود است. ما همیشه بر عکس عمل می کنیم. اول می ریم سراغ روش ها. کدوم کلاس رو برم، کدوم کتاب رو بخرم، کدوم ابزار رو بگیرم، کدوم نرم افزار رو نصب کنم. و هیچ مو قع به جواب مشخص و شفافی نمی رسیم همیشه نگرانیم که نکنه اون روش بهتر باشه نکنه اون کتاب بهتر باشه. اگه شخصیت خودمون رو بشناسیم دیگه می تونیم قاطعانه تصمیم بگیریم که چرا این روش رو انتخاب کردیم و تمرکز به فعالیت مون ادامه بدیم. 
بعضی ها خود خوان یاد میگیرند بعضی ها حتما باید توی کلاس شرکت کنند و زیر نظر استاد باشند. بعضی ها حافظه بصری قوی تری دارند بعضی ها با گوش کردن و بعضی ها با نوشتن. توی هر مسئله ای ممکنه پارامتر های مختلفی وجود داشته باشه که باید نسبت به اون ها بسنجیم و شخصیت خودمون رو بشناسیم و شیوه و ابزار مناسب با اون رو پیدا کنیم. حالا بحثی که اینجا داریم در مورد روش یادداشت برداریه و شخصیت های مختلف رو توی این مصداق می خواییم بررسی کنیم.

یک باور غلط در مورد سبک های یادگیری
البته در مورد این قضیه سبک یادگیری یکسری باور های غلط شکل گرفته و بعضی بیش از حد گندش کردن و اهمیت زیادی بهش دادند.
در این مورد گفته میشه حدود 70 سبک مختلف شناسایی شده. نکته که نباید اون رو نادیده گرفت اینه این سبک ها خیلی منضبط و ثابت نیست. اتفاقا سیال و تغییر پذیره. یه مدتی ممکنه شما بصری باشی، یه مدتی سمعی، یا مثلا توی یک دانش و مهارت خاص یک سبک دیگه باشی. (جهت مطالعه بیشتر مراجعه شود به کتاب  [Great Myths of Education and Learning](https://www.amazon.com/Great-Myths-Education-Learning-Psychology/dp/111870939X)همچنین پادکست رازهای موفقیت تحصیلی دکتر آذرش مکری دقیقه 11)
مثلا خود من تا بیشتر شبیه کتابدار بودم و دوست داشتم همه چیز را آرشیو و جمع آوری کنم. بعد ها بیشتر به باغبان گرایش پیدا کردم و ساخت ارتباط بین مطالب برایم مسئله مهم تری شد.
به همین خاطر توجه داشته باشید نسبت به این تیپ هایی که مطرح می کنیم خیلی تعصبی برخورد نکنید. من بیشتر سعی می کنم یک آگاهی کلی از این گرایش ها به شما بدهم و ابزار و روش های بهینه برای هر کدام را معرفی کنم.



## سه سبک یادداشت برداری
جرج ریموند مارتین نویسنده رمان ترانه یخ و آتش (که فیلم  Game of Thrones از روی این رمان اقتباس شده) یک استعاره ای رو بکار برد که می تونه توی پیدا کردن شخصیت تون کمک کننده باشه. جرج ریموند مارتین گفته:
> من فکر می کنم دو نوع نویسنده وجود دارد، معماران و باغبانان. معماران همه چیز را از قبل برنامه ریزی می کنند، مانند یک معمار که خانه‌ای می سازد. آنها می‌دانند که چند اتاق در خانه وجود دارد، چه نوع سقفی قرار است داشته باشند، سیم‌ها قرار است کجا کشیده شوند، چه نوع لوله کشی قرار است وجود داشته باشد. آنها قبل از اینکه اولین تخته را ببندند همه چیز را طراحی کرده‌اند. باغبان‌ها چاله‌ای حفر می‌کنند، دانه‌ای را در آن می‌ریزند و به آن آب می‌دهند. آنها به نوعی می‌دانند که این دانه چیست، آنها می دانند که آیا یک دانه فانتزی کاشته‌اند یا دانه‌مرموز یا هر چیز دیگری. اما وقتی گیاه بالا می‌آید و به آن آب می‌دهند، نمی‌دانند چند شاخه خواهد داشت، وقتی رشد می‌کند متوجه می‌شوند.» ([+](https://www.goodreads.com/quotes/749309-i-think-there-are-two-types-of-writers-the-architects))

این استعاره باعث شد که ذهن بقیه هم کمی درگیر بشه و با خلاقیت خودشون به تکمیل و پرورش این استعاره کمک کنند بعضی ها یکی دو دسته دیگه رو هم به این اضافه کردند و برای توصیف اونها توضیحات کامل تری به کار بردند.
مثلا توی این نوشته کتابدارها رو هم به عنوان یک دسته دیگه اضافه کرده. پس میشه گفت به طور کلی سه سبک اصلی یادداشت برداری وجود داره:

 **معمارها:** آن‌هااز برنامه‌ریزی و طراحی فرایندها لذت می‌برند و دنبال ابزاری هستند تا ایده‌های خود را ساختارمند کنند.
- **کتابدارها:** آن‌هادنبال جمع‌آوری و ساخت فهرستی از منابع هستند و به ابزاری نیاز دارند که به‌آسانی ایده‌های خود را بازیابی کنند.
- **باغبان‌ها:** آن‌هااز بررسی و ارتباط دادن افکار مختلف به یکدیگر لذت می‌برند و دنبال ابزاری هستند تا به‌راحتی ایده‌های خود را پرورش دهند.

بیایید کمی مفصل تر به آن نگاه کنیم و ابزار های مناسب آن ها را بررسی کنیم.
### یک. معمارها
مثلا معمار ها خیلی ضابطه مند فکر می کنند همه چیز رو از قبل پیش بینی کردند و چارچوب ها و ساختارهای اون رو طراحی کردند. همه چیز باید دقیق ثبت و ضبط بشه. یک نقشه کامل از همه چیز ترسیم می کنند تا جزئیات هر بخش رو داشته باشند. تقریبا همه چیز طبق برنامه اولیه پیش میره، با پی ریزی اولیه همه چیز قابل پیش بینیه و از قبل برنامه ریزی شده. اطلاعات خیلی دسته بندی دقیق و مشخصی دارند و هرکدوم در بخش های مختلف قرار داده میشه.
نرم افزار notion احتمالا گزینه محبوبی برای معماران است.

### دو. باغبان‌ها
باغبانها دانه ها رو میکارند و با آبیاری و مراقبت از سعی میکنند مزرعه خودشون رو پرورش بدند جوانه ها رشد کنند. بر خلاف کتابدارها دائما به نهال ها رسیدگی می کنند و در مزرعه پرسه می زنند. بر خلاف معمارها پیش بینی دقیق و مشخصی از آینده ندارند اینکه این چقدر شاخ و برگ میده و چه قدر میوه میده اصلا مثمر هست یا نه. ارتباط و اتصال اطلاعات در باغبانی خیلی مهمه برای رسیدن به محصول نیاز به گرده افشانی ایده ها دارند. از اون ها مراقبت و محافظت می کنند دائما به اون رسیدگی میکنند و ارتباط جدیدی ایجاد می کنند.
نرم افزار obsidian گزینه بسیار خوبی برای باغبان هاست.


### سه. کتابدارها
کتابدارها مثل نقش یک انبار دار رو دارند همه چیز رو علامت گذاری و دسته بندی می کنند تا بتونند در آینده دسترسی سریع تر و آسان تری داشته باشند. خیلی رسیدگی به کتاب ها ندارند و ممکنه ماه ها یک کتاب گوشه ای خاک بخوره فقط آرشیو و جمع آوری مهمه. تمایل دارند بخش های مفید و جالب رو ذخیره کنند
برای کتابدارها نرم افزار evernote یا onenote گزینه مناسبی است.


## یادداشت برداری برای هدف خاص و کوتاه مدت
این سه سبک غالبا در مورد اهداف بلند مدته برای اهداف خاص و کوتاه مدت شاید جوابگو نباشه.
یا مثلا توی این نوشته دانش آموز ها و دانشجوها رو هم به عنوان قسم چهارم اضافه کرده با این توضیح که اونها هنوز وارد گرایش تخصصی خودشون نشدن و یادداشت برداری هاشون معطوف به کتاب های درسیه و هدفشون کسب نمره قبولی در امتحانه نه یادگیری عمیق.
یا هدفتون نوشتن یک پژوهشه
یا یک کتاب و رمانه





## کدام شخصیت به شما نزدیک تر است؟
کدوم یک از این سبک ها و توصیف ها به شما نزدیک تره؟ البته شاید منحصر در یک مورد نباشه و رویکرد شما مشترک بین این سه تا باشه اما احتمالا میشه گفت یک سبک پایه در هر فردی وجود داره که ممکنه به سبک های دیگه هم گرایش داشته باشه. کمی وقت بگذارید و در مورد خوتان فکر کنید سعی کنید توصیف های بیشتری از خودتان بنویسید تا شناخت بهتری از خود داشته باشید.

اگر توانستید سبک و استایل مناسب خود را پیدا کنید مرحله اول را با موفقیت انجام دادید. الان می توانید دست به قلم شوید و یادداشت برداری کنید. اما هنوز یک سیستم و الگوی مشخص برای خود ندارید. درست است که رویکرد کلی تان را شناختید و سبک یادداشت برداری متمایزی از دیگران دارید اما برای بهینه تر شدن لازم است با روش های مختلف یادداشت برداری آشنا شوید. امروز روش های مدرن و جدیدی برای یادداشت برداری معرفی شده که افراد زیادی طبق آن عمل می کنند. مشکلات و ضعف هایی که در روش های قبلی بوده اصلاح شده. به نظرم لازمه قبل از دست به کار شدن این سیستم ها را بشناسیم و بهترین آن را انتخاب کنیم یا حداقل از شیوه های آن ایده بگیریم و الگوی نوشتاری خودمان را بسازیم.
در یادداشت [سیستم های یادداشت برداری]({{< ref "سیستم های یادداشت برداری" >}}) روش های مختلف را معرفی و ارزیابی کردم.









منابع
- [How to choose the right note-taking app](https://nesslabs.com/how-to-choose-the-right-note-taking-app)
- [The 4 Notetaking Styles](https://fortelabs.com/blog/the-4-notetaking-styles-how-to-choose-a-digital-notes-app-as-your-second-brain/)


پی نوشت
تصویر یادداشت اثر هنرمند [Jr Casas](https://www.jrcasas.com/) است.