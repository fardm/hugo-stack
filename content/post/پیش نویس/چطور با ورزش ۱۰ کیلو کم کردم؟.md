---
title: چطور با ورزش ۱۰ کیلو کم کردم؟
aliases: 
keywords: 
date: 
lastmod: 
draft: true
tags: 
categories: 
image: 
cover:
---

من از خرداد مصمم شدم ورزش کنم. خودم هم اصلا تصور نمی کردم اینطور بشه، نه نتیجه اش رو پیش بینی کرده بودم نه فکر میکردم همتم اجازه میده که ادامه بدم. قبلا مکرر جوگیر میشدم و ورزش میکردم و نهایتا بعد یک ماه رها میشد اما ایندفعه اینطور نشد
اینجا فعلا چیزایی که بذهنم میرسه رو لیست میکنم:
- استمرار خیلی مهمه هر روز یا یک روز درمیون. در واقع هر روز شما باید سوخت و ساز بدنتون رو کنترل کنید و اجازه ندید کالری های اضافی تبدیل به چربی بشه. این اتفاق نیاز به فعالیت روزانه داره. من یه مدتی هفته ای یه مرتبه میرفته سالن تقریبا یه لیتر عرق میکردم اما وزنم هیچ تکون نمی خورد.
- ورزش و رژیم باید توام باشه. نه ورزش به تنهایی جواب میده نه رژیم به تنهایی. من تست کردم یه مدت فقط رژیم گرفتم یه مدت فقط ورزش کردم هیچی نشد. اما وقتی دوتاشو باهم بردم جلو نتیجه گرفتم.
## در مورد تمرین
ملاکی که من بهش رسیدم اینه: تعریق و افزایش ضربان قلب. حتما باید ورزشتون طوری باشه که این دو تا رو تجربه کنید. به همین خاطر پیاده روی چیزی جز پادرد و کمر درد نداره. به جای اینکه نیم ساعت راه برید ده دقیقه بدوید بهتر نتیجه میگرید.

## در مورد رژیم
من واقعا تخصصی ندارم فقط دارم تجربمو میگم.
- خب من عادت داشتم ریزه خواری کنم. بین وعده های اصلی مدام هوس میکردم تنقلات بخورم. تخمه، بیسکوییت، کرانچی، کاکائو و... اول اینا رو حذف کردم. یه کم سخت بود اما عادت کردم. من اصلا میوه خور نیستم خصوصا تو زمستون که میوه های زمستونی رنگ و لعاب تابستون رو نداره، اما سعی کردم میوه رو جایگزین کنم. مصرف مایعات رو هم بیشتر کردم که معدم پر باشه و کمتر هوس کنه.
- شیرینی جات رو به شدت کم کردم برای چای و اینا هم از چیزای طبیعی مثل خرما استفاده کردم. فست فود و نوشابه و سس و اینا رو هم توی اون دو سه ماه اول کلا گذاشتم کنار و مطلقا مصرف نکردم. اما بعدا به مرور توی چیت دی (روز تقلب) به صورت محدود مصرف میکردم. نکته اش همینه خیلی نباید به خودتون فشار بیارید. اگه فنرش رو زیاد فشار نگه دارید یه جایی میزنه بیرون. نمی دونم چه جوری ولی سعی کنید طوری ذهن تون رو متقاعد کنید که از شرایط راضی و خوشحال باشه. اگه با جبر و زور بخوایید برید جلو بعد یه مدت ول می کنید. میگم من اصلا آدم اهل مراعاتی نبود. اما نمی دونم چی شد منی که اصلا سمت میوه نمی رفتم منی که یواشکی نمک و روغن میریختم تو غذا شدم آدمی که خودش با پای خودش میرفت غذای رژیمی درست میکرد روی سالادم سس نمی ریختم و...
- وعده های اصلی غذا رو کامل داشتم. کمیتش تغییری نکرد. البته من عادت به پرخوری نداشتم، همیشه قبل از اینکه کامل سیر بشم و بترکم از سفره میکشم بیرون همیشه هم بشقابم رو کمتر پر میکنم که مجبور نشم برای اسراف چند قاشق آخر رو به زور به معده تحمیل کنم.
- توی کیفیت غذا یه کم بیشتر مراعات کردم. اینو بگم که توی خونه ما بای دیفالت غذاها رژیمیه. این یکی از چالش های جدی من با غذای خونه بود. غذای ما همیشه کم روغن و بی نمکه. نمک رو قاچاقی و مخفیانه میریختم. بعضی وقتا هم یواشکی یه کره مینداختم لای برنجا که راحت تر بره پایین. خلاصه هرچند این اوضاع باب میل من نبود اما از وقتی ورزش کردن رو شروع کردم دیگه لازم نبود که برای غذای سالم خوردن وقت بذارم.

## در مورد وزن
- وزن بعد ورزشتون که اصلا ملاک نیست شما فقط آب بدنتون رو از دست داید نه چربی. چربی سوزی فرایندی که به مرور زمان انجام میشه وقتی کالری که دریافت میکنید بیشتر از سوخت ساز بدنتون نباشه.
- عدد تعیین نکنید! والا از به قول محمدرضا شعبانعلی از کیسه عزت نفس تون خرج کردید. من یه اشتباهی کردم بعد از نه تنها وزن ایده آل رو هدف گذاشتم بلکه به صورت ماهانه هم موعد مقرر کردم که مثلا هر ماه باید ۲ کیلو کم بشه و تا فلان ماه باید برسم به فلان وزن. اتفاقی که افتاد این بود: من با وجود اینکه مستمر ورزش کرده بودم و بدنم به تناسب حداقلی رسیده بود شکمم دیگه بیرون نزده بود اما چون ۲ کیلو با اون مقداری که تعیین کرده بودم نرسیده بودم انگار هیچ کاری نکردم و از خودم ناراضی بودم.
- هر روز روی ترازو نرید! اشتباه من رو تکرار نکنید . همونطورکه گفتم فرایند کاهش یه روزه نیست و حداقل توی بازه های ۱۵ تا ۳۰ روزه اتفاق میفته شاید هم بیشتر. علاوه بر این چک کردن هر روز چیز جز ناامیدی براتون نداره. البته ممکنه اگه وضعیت مثبتی داشته باشید باعث انگیزه بشه اما به خطر ناامیدی اش نمی ارزه. من اون اوایل که انگیزه خوبی داشتم مرتب وزن میگرفتم. توی نمودار هم مشخصه یه جایی از شاخصی که تعیین کردم بودم هم جلوتر زدم و وزنم از چیزی که تعیین کرده بودم پایین تر بود. انگیزه بیشتری گرفتم و بیشتر ورزش میکردم. اما یه مدت که یه کم سرد شده بودم از شاخص عقب افتادم و این عقب افتادگی انگیزه منو کم میکرد.
- از شاخص توده بدنی کمک بگیرید برای تعیین میزان چاقی. فقط هم به اون اکتفاء نکنید و دور شکم تون رو هم اندازه بگیرید. باید نصف قد تون باشه. هر چند وقت یک بار اندازه بگیرید. اگر مستمر ورزش کردید و کاهش وزن داشتید اما دورش شکم تون تغییری نکرد حتما از یه متخصص مشاوره بگیرید. عدد دقیقی نمی تونم بگم ولی طبق روالی که من انجام دادم هر ماه دوکیلو کم کردم و یک سانت دور شکمم کم میشد.