---
title: یادداشت برداری با روش دیجیتال گاردن
aliases: 
keywords: دیجیتال گاردن
date: 2024-04-29
draft: true
tags:
  - PKM
categories: 
image: /post/img/cover-dgarden.svg
---
پیش‌نوشت
من بعد از آشنایی با نرم‌افزار ابسیدین دنبال یک روش کارآمد برای یادداشت برداری بودم. بعد از سرچ های متعدد در گوگل و یوتیوب با روش های مختلفی مثل زتلکاستن، ذهن دوم، پارامتد و... آشنا شدم. از بین اینها یک روش به شیوه کار من نزدیکی بیشتری داشت. روش دیجیتال گاردن(باغبانی دیجیتال). مطالب مختلفی در موردش پیدا کردم و تجربه دیگران رو خوندم تا بتونم بهتر اجراش کنم. توی این یادداشت می خوام این مطالب را با شما به اشتراک بگذارم و کمی در مورد خود سیستم توضیح میدم. 

## سه تیپ شخصیتی در یادداشت برداری
فکر میکنم برای شروع آشنایی با دیجیتال گاردن بهتره کمی در مورد این استعاره صحبت کنیم.
جرج ریموند مارتین نویسنده رمان ترانه یخ و آتش (که فیلم  Game of Thrones از روی این رمان اقتباس شده) گفته:
> من فکر می کنم دو نوع نویسنده وجود دارد، معمارها و باغبان‌ها.
> **معمارها** همه چیز را از قبل برنامه ریزی می کنند، مانند یک معمار که خانه‌ای می سازد. آنها می‌دانند که چند اتاق در خانه وجود دارد، چه نوع سقفی قرار است داشته باشند، سیم‌ها قرار است کجا کشیده شوند، چه نوع لوله کشی قرار است وجود داشته باشد. آنها قبل از اینکه اولین تخته را ببندند همه چیز را طراحی کرده‌اند.
> **باغبان‌ها** چاله‌ای حفر می‌کنند، دانه‌ای را در آن می‌ریزند و به آن آب می‌دهند. آنها به نوعی می‌دانند که این دانه چیست، آنها می دانند که آیا یک دانه فانتزی کاشته‌اند یا دانه‌مرموز یا هر چیز دیگری. اما وقتی گیاه بالا می‌آید و به آن آب می‌دهند، نمی‌دانند چند شاخه خواهد داشت، وقتی رشد می‌کند متوجه می‌شوند.» ([+](https://www.goodreads.com/quotes/749309-i-think-there-are-two-types-of-writers-the-architects))

توی مطالبی که درمورد یادداشت برداری میخوندم دیدم تیاگو فورته که مقالاتی در مورد ذهن دوم و روش پارامتد نوشته از این استعاره استفاده کرده و یک تیپ شخصیتی دیگه هم به اون اضافه کرده به اسم کتابدارها. تیاگو میگه کسانی که یادداشت برداری میکنند به سه دسته تقسیم میشن:
- **معمارها:** آن‌هااز برنامه‌ریزی و طراحی فرایندها لذت می‌برند و دنبال ابزاری هستند تا ایده‌های خود را ساختارمند کنند.
- **کتابدارها:** آن‌هادنبال جمع‌آوری و ساخت فهرستی از منابع هستند و به ابزاری نیاز دارند که به‌آسانی ایده‌های خود را بازیابی کنند.
- **باغبان‌ها:** آن‌هااز بررسی و ارتباط دادن افکار مختلف به یکدیگر لذت می‌برند و دنبال ابزاری هستند تا به‌راحتی ایده‌های خود را پرورش دهند.


بیایید کمی مفصل تر به آن نگاه کنیم و ابزار های مناسب آن ها را بررسی کنیم.

یک. معمارها
مثلا معمار ها خیلی ضابطه مند فکر می کنند همه چیز رو از قبل پیش بینی کردند و چارچوب ها و ساختارهای اون رو طراحی کردند. همه چیز باید دقیق ثبت و ضبط بشه. یک نقشه کامل از همه چیز ترسیم می کنند تا جزئیات هر بخش رو داشته باشند. تقریبا همه چیز طبق برنامه اولیه پیش میره، با پی ریزی اولیه همه چیز قابل پیش بینیه و از قبل برنامه ریزی شده. اطلاعات خیلی دسته بندی دقیق و مشخصی دارند و هرکدوم در بخش های مختلف قرار داده میشه.
نرم افزار notion احتمالا گزینه محبوبی برای معماران است.

دو. باغبان‌ها
باغبانها دانه ها رو میکارند و با آبیاری و مراقبت از سعی میکنند مزرعه خودشون رو پرورش بدند جوانه ها رشد کنند. بر خلاف کتابدارها دائما به نهال ها رسیدگی می کنند و در مزرعه پرسه می زنند. بر خلاف معمارها پیش بینی دقیق و مشخصی از آینده ندارند اینکه این چقدر شاخ و برگ میده و چه قدر میوه میده اصلا مثمر هست یا نه. ارتباط و اتصال اطلاعات در باغبانی خیلی مهمه برای رسیدن به محصول نیاز به گرده افشانی ایده ها دارند. از اون ها مراقبت و محافظت می کنند دائما به اون رسیدگی میکنند و ارتباط جدیدی ایجاد می کنند.
نرم افزار obsidian گزینه بسیار خوبی برای باغبان هاست.


سه. کتابدارها
کتابدارها مثل نقش یک انبار دار رو دارند همه چیز رو علامت گذاری و دسته بندی می کنند تا بتونند در آینده دسترسی سریع تر و آسان تری داشته باشند. خیلی رسیدگی به کتاب ها ندارند و ممکنه ماه ها یک کتاب گوشه ای خاک بخوره فقط آرشیو و جمع آوری مهمه. تمایل دارند بخش های مفید و جالب رو ذخیره کنند
برای کتابدارها نرم افزار evernote یا onenote گزینه مناسبی است.



نکات
1. یادداشت برداری برای هدف خاص و کوتاه مدت
این سه سبک غالبا در مورد اهداف بلند مدته برای اهداف خاص و کوتاه مدت شاید جوابگو نباشه.
یا مثلا توی این نوشته دانش آموز ها و دانشجوها رو هم به عنوان قسم چهارم اضافه کرده با این توضیح که اونها هنوز وارد گرایش تخصصی خودشون نشدن و یادداشت برداری هاشون معطوف به کتاب های درسیه و هدفشون کسب نمره قبولی در امتحانه نه یادگیری عمیق.
یا هدفتون نوشتن یک پژوهشه
یا یک کتاب و رمانه

2. فقط به این دسته بندی اکتفاء نکنید. ممکنه شما ترکیبی از این سه تا باشید. مثلا من مثل معمار هادوست دارم همه چیز دقیق و برنامه ریزی شده باشه به خاطر همین برای نوشته هام پایگاه داده ساختم. از طرفی دوست ندارم مطلبی رو از دست بدم و هر چیزی رو که مصرف میکنم مثل کتابدار ها آرشیو و نگهداری میکنم. و مثل باغبانها هم تلاش میکنم بین مطالب پیوند ایجاد کنم و مدام به اونها رسیدگی کنم.
3. به جای اینکه دنبال نرم افزار ها و سیستم های مختلف باشید اول باید به خودتون نگاه کنید. ببینید نیازتون چیه؟ شخصیت تون چه جوری بر اساس اون دنبال تکنیک و روش بگردید.


خب الان فهمیدیم که سه تیپ شخصیتی در یادداشت برداری وجود داره. روش دیجیتال گاردن هم یکی از روش هایی هست که ترفند های مناسبی برای باغبان ها داره.















## راهنمای باغبانی
> راهنمای باغبانی برای ذهن شما به این صورت است:
> - دانه. باغ خود را با محتوای با کیفیت بکارید و کنجکاوی خود را پرورش دهید. با یادداشت های شخصی هوشمندانه در باغ ذهن خود بذر بکارید ( یادداشت های خام بی فایده است ). لازم نیست اینها به شکل قابل انتشار نوشته شوند.
> - درختان. دانش خود را با تشکیل شاخه های جدید و اتصال نقطه ها افزایش دهید. یادداشت های ساختاری کوتاهی بنویسید که ایده های خاصی را بیان می کند و آنها را در باغ دیجیتال خود منتشر کنید. یک یادداشت در باغ دیجیتال شما = یک ایده. (آنچه در حال حاضر می خوانید چنین یادداشتی است) یادداشت های یتیم نگه ندارید . افکار خود را رشته کنید
> - میوه ها کار جدید تولید کنید . این‌ها اساسی‌تر هستند—مقالات، ویدیوها، شاید در مقطعی یک کتاب. نوع کاری که محققان و خلاقان امیدوارند به آنها کمک کند تا پس از تاریخ انقضا زندگی کنند .
> تفکر شبکه ای می تواند در سطوح مختلف اتفاق بیفتد . باغ دیجیتال روشی مقیاس پذیر برای تبدیل بذر اطلاعات به اثر اصلی و تبدیل از جمع کننده به خالق است . 
> (منبع: [وبلاگ آن لور کانف](https://www.mentalnodes.com/a-gardening-guide-for-your-mind))



> از نظر من، اینها مهمترین اصول باغبانی دیجیتال هستند:
> باغ های دیجیتال در مورد کاوش هستند و نه توضیح
> باغ های دیجیتال مبتنی بر پیوند هستند، نه مبتنی بر زمان
> باغ های دیجیتال دائما در حال رشد، تغییر و تحول هستند
> باغ های دیجیتال ناقص و تجربی هستند
>
این را با یک وبلاگ معمولی مقایسه کنید. وبلاگ ها اغلب برعکس باغ هستند: پست ها در یک تاریخ مشخص منتشر می شوند و محتوای یک وبلاگ بلافاصله شروع به انقضا می کند. پست‌های وبلاگ به ندرت تغییر می‌کنند، نویسندگان سعی می‌کنند مقالات را تا حد امکان در تاریخ انتشار کامل کنند، و توضیحی هستند.


مولفه ها
- دیجیتال گاردن یک سند زنده و پویا است. مطالب با بازخورد های مناسب اصلاح و بازنویسی می شود.
- ما حق داریم در باغ دیجیتال ناقص باشیم و اشتباه بنویسیم. نظریه یادگیری در جمع
- یکی از تئوری های دیجیتال گاردن خروجی گرفتن از ورودی هاست باید از این پوت ها اوت پوت بگیریم. به همین خاطر منابع نقش دانه های در خاک رو ایفا می کنند که ما با پرورش و رسیدگی به اونها محصولات خودمون رو برداشت می کنیم.
- یکی دیگر از تئوری ها اتصال نوشته هاست، لینکینگ یور ثینکینگ... یکی از مواردی که کمک می کند زراعت ما ثمر ده باشد اتصال آنها به یکدیگر است.
- مطالب رسیدگی مداوم می خواهد باید در مزرعه پرسه بزنیم و مدام به آنها رسیدگی کنیم نمی توانیم انتظار داشته باشیم بعد کاشت دانه خودش رشد کند و محصول بدهد. آبیاری می خواهد حذف علف های زائد می خواهد. اینجا هم باید سر بزنیم مطالب را اصلاح و بازنویسی کنیم ارتباطش را با دیگر یادداشت ها مشخص کنیم تا بتوانیم به محصول برسیم.
- پیونده ایده ها: اسعاره میوه های پیوندی
>   برای مراقبت از باغ خود، باید ایده های جدیدی بکارید. بهترین راه برای انجام این کار، کاشت مجدد ساقه ها و قلمه ها از ایده های موجودی است که به باغ خود اضافه کرده اید - با یادداشت برداری مداوم و ترکیب آنها با یکدیگر، کمی شبیه پیوند زدن (کانر وایت-سالیوان، بنیانگذار Roam، این را می نامد. ایده جنس ). گاهی اوقات، دو ایده به ظاهر دور و یا حتی ناسازگار بینش جدیدی را به وجود می آورند. (به سیب زمینی نگاه کنید، ترکیبی عجیب از گوجه فرنگی و سیب زمینی) [وبلاگ آن لور کانف](https://nesslabs.com/mind-garden)


**جمع بندی و نظر من در مورد دیجیتال گاردن**
استعاره ها به خودی خود کارایی خاصی ندارند جز زیبا جلوه دادن یک نظریه و تئوری کاری نمیکند. اما اگر همراه این استعاره یک سیستم و مدل کارآمد هم معرفی شود آن وقت این حلاوت این استعاره دو چندان می شود. باغبانی دیجیتال از آن استعاره هایی است که همراهش یک سیستم عمل گرا دارد و اثر آن محسوس و قابل مشاهده است. شبیه ترین عملکرد به مغز را دارد و از تفکیک های منطقی و به شدت انتزاعی دوری کرده. طبیعت آدم را ملاحظه کرده. ما خیلی به هم ریخته و شلخته فکر می کنیم. ایده ها پراکنده به ذهنمان می رسند. تفکیک انتزاعی و منطقی همه چیز سیستم معیوبی است. اصطحکاک بیشتری دارد و به جای کمک به یادگیری بیشتر ذهن را درگیر ساماندهی های غیر مولد می کند. باغبانی دیجیتال ناقص بودن و اشتباه نوشتن را پذیرفته. ما تلاش میکنیم به یادداشت های مان رسیدگی کنیم و کم کم آن ها را پروش بدهیم.




## معرفی چند باغبان حرفه ای
- [Maggie Appleton](https://maggieappleton.com/)
- [Anne-Laure Le Cunff](https://www.mentalnodes.com/)
-  [Andy Matuschak](https://notes.andymatuschak.org/About_these_notes)
- [Joel Hooks](https://joelhooks.com/)

از بین اینها پیشنهاد می کنم سایت مگی اپلتون را حتما مشاهده کنید. مگی هم دیزاینر و تصویر ساز است هم برنامه نویس و طراح رابط کاربری به همین خاطر دیجیتال گاردن او فوق العاده خاص و منحصر به فرد است. نوشته ها همراه با سبک بصری سازی خودش است. در طراحی سایت هم خلاقیت های جالبی دارد مثلا برای نشان دادن تاریخ پست ها نوشته : «این مطلب دو سال پیش کاشته شد» استفاده از آیکون برگ. همه چیز خیلی ساده و کوتاه اما پرمعنا انتخاب شده.


___
%%
## پراکنده
### پیشنهاد برای رتبه بندی یادداشت ها
**روش مگی اپلتن**
- نهال: Seedlings
- جوانه زدن: Budding
- همیشه سبز: Evergreens

**روش آن لور کانف**
- دانه 🌱
- درختان 🌳
- میوه 🍎

**روش Gwern Branwen**
- بخش اهمیت مثلا 1 تا 10
- بخش یقین: قطعی،
- بخش مرحله: پیش نویس، درحال انجام، انتشار
- 








### مقالات
- [شرایط خدمات باغ دیجیتال](https://www.swyx.io/digital-garden-tos): توضیح درمورد قوانین دوطرف بین بازدیدکنندگان و باغبان ها
- [ساخت دجیتال گاردن با تیدلی ویکی](https://nesslabs.com/digital-garden-tiddlywiki): وبلاگ آن لور کانف
- [ابزارها و منابع باغبانی دیجیتال](https://github.com/MaggieAppleton/digital-gardeners): گیت هاب مگی اپلتون

%%


**یک استعاره**
شاهین کلانتری در یادداشت «این‌بار شما رئیس جمهور شوید» استعاره جالبی دارد:
> شما رئیس دولت وبلاگ خودتان هستید و دسته‌بندی‌ها وبلاگ نقش استان‌هایی را دارند و شما برای نوشتن دربارۀ هر کدام از آن‌ها، هر بار در نقش یک استاندار حاضر می‌شوید.
> ...
> روابط دیپلماتیک کشور شما، لینک‌هایی است که به دیگران می‌دهی. حالا دلیل شکست برخی سایت‌های تنگ‌نظر و بدون لینک را متوجه می‌شوید؟

مثل یک دیپلمات باید دنبال روابط باشید. نوشته ها را تحریم نکنید.