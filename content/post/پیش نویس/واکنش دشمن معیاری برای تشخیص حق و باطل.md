---
title: واکنش دشمن معیاری برای تشخیص حق و باطل
aliases: 
date: 2023-08-03T00:21:00
draft: true
tags: 
categories:
  - سیاسی اجتماعی
image: /post/img/vakonesh-dosh.jpg
---


اگر مناقشات و تحلیل‌های سیاسی را دنبال کرده باشید احتمالاً برای یک‌بار هم که شده این استدلال به گوشتان خورده:

> - می‌پرسیم چرا با این مسأله مخالفید؟ می‌گویند چون دشمن از آن حمایت کرده و موافق با آن است.
> - می‌پرسیم چرا از فلان جریان یا فلان فرد حمایت می‌کنید؟ می‌گویند چون خار چشم دشمن است و رسانه‌های معاند برعلیه آن کار می‌کنند.
> - می‌پرسیم چرا فلان طرح را اجرا نکردید؟ می‌گویند چون فهمیدیم دشمن تمایل به عملی شدن آن داشته و موجب جلب منفعت آن‌هامی‌شود.
> - می‌پرسیم چرا در طرح واکسیناسیون شرکت نمی‌کنید؟ می‌گویند چون این دستورالعملی است که دشمن به آن توصیه می‌کند.

در اینجا شخص تلاش می‌کند برای پی بردن به‌درستی و نادرستی یک پدیده صرفاً از واکنش دشمن نسبت به آن وام بگیرد و عملکرد او را معیاری برای تشخیص حق و باطل معرفی کند. چنانچه دشمن با اتفاق یا جریان یا سخنی ابراز مخالفت کند، نشانگر مطلوبیت آن است و به‌عکس موافقت با چیزی حاکی از نامطلوب و نادرست بودن آن مسأله است.

اگر حوصله بحث کردن داشته‌باشیم و از مستدل بخواهیم منشأ دیدگاهش را توضیح دهد احتمالاً به مسأله تعارض منافع اشاره می‌کند: «هر چیزی که منفعتی برای ما داشته باشد به ضرر دشمن است و هر چیزی که سود و بهره‌ای برای دشمن داشته باشد برای ما زیان‌آور و خسارت آفرین است». درواقع واکنش دشمن ازاین‌جهت اهمیت دارد که سود و زیان آن‌هارا لو می‌دهد و گرنه نفس موضع‌گیری آن‌ها اعتباری ندارد.

ممکن است در تکمیل توضیح فوق به این جمله از شهید همت نیز استناد شود:

> هر موقع در مناطق جنگی راه را گم کردید نگاه کنید آتش دشمن کدام سمت را می‌کوبد همان جبهه خودی است. ([+](https://twitter.com/yekta_ir/status/1283596261309001729?t=X7VckBEHxI-DCc9R8c-RWQ&s=19))

بنابراین هر موقع رسانه‌های دشمن با حربه‌های مختلف مثل تخریب و استهزاء جریانی را نشانه گرفتند بدانید که آنجا سنگر خودی است حرف حق را می‌زند منفعت دشمن را پایمال می‌کند که اینگونه دشمن را به هراس انداخته.

آن توضیح به ضمیمه این گزاره قانع‌کننده به نظر می‌رسد و ممکن است شنوندۀ این گفت‌وگو دیدگاه مستدل را بپذیرد اما برای من هنوز جای ابهام دارد. واقعاً موضع‌گیری دشمنان می‌تواند اماره‌ای برای تشخیص حقیقت باشد؟ اصلاً تعمیم دادن یک قاعده جنگی به مسائل سیاسی اجتماعی امکان‌پذیر است؟

من دو نکته به ذهنم خطور می‌کند:

اولاً این معیار برای موقعیت‌های اضطراری و شرایط بحرانی است. زمانی که هیچ نشانه و علامتی قابل رؤیت نبوده و دست ما خالی از شاخص‌ها و معیارها باشد استفاده از این قاعده معقول است.

ابتدای آن جمله که می‌گوید «اگر راه را گم کردید…» اشاره به همین موقعیت و حالت سردرگمی دارد. عملیاتی که در تاریکی‌های شب انجام می‌شود چون چشم قادر به دیدن علامت‌ها نیست آتش دشمن معیار تشخیص سنگر خودی است. اما در روز که سنگر خودی قابل رؤیت است یونیفرم افراد مشخص است، ده‌ها اماره و نشانه برای تشخیص سنگر خودی هست کسی سراغ آتش دشمن را نمی‌گیرد.

در مسائل دیگر هم همین‌طور است. وقتی هزاران متر و معیار برای سنجش درستی و نادرستی یک پدیده داریم چه لزومی دارد از این قاعدۀ اضطراری استفاده کنیم؟ (البته جلوتر منشأ تمایل به اینگونه استدلال‌ها را توضیح می‌دهم)

ثانیاً وسعت شمولیت این قاعده در حدی فراگیر نیست که بتوان به‌عنوان یک قاعده عمومی در همه مصادیق از آن استفاده کرد. گزارۀ «هر چیزی که دشمن مخالف با آن باشد برای ما منفعت دارد» قضیه موجبه کلیه نیست که بتوانیم به‌طورکلی در همه مسائل به آن استناد کنیم.

به‌عنوان نمونه ماجرای اعطای حق رأی به زنان را ملاحظه کنید. در دوره اول مجلس شورای ملی با تصویب قانون انتخابات، زنان نه حق انتخاب کردن داشتند نه حق انتخاب شدن. در ادوار مختلف تلاش‌هایی برای اصلاح این قانون صورت گرفت که با مخالفت روحانیون و اعتراض قشر سنتی مواجه شد.

(در آینده تکمیل می شود)

